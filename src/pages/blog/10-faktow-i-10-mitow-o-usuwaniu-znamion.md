---
templateKey: blog-post
title: 10 faktów i 10 mitów o usuwaniu znamion
author: Agnieszka Czyżewska
authorsTitle: specjalista onkologii klinicznej
readingTime: 5
date: 2021-06-25T10:35:59.424Z
description: Każdy z nas na swojej skórze może znaleźć z powodzeniem od
  kilkunastu do nawet kilkudziesięciu znamion, pieprzyków, brodawek i im
  podobnych zmian skórnych. Niektóre z nich dodają nam uroku, inne stanowią
  problem estetyczny, a jeszcze inne mogą stać się zagrożeniem dla naszego
  zdrowia, a nawet życia. Usuwanie znamion stało się jedną z opcji poradzenia
  sobie z problemem, jednak liczne mity z nim związane sprawiają, że wiele osób
  ma sporo obaw. Poniżej przedstawiamy popularne mity oraz fakty, które rozwieją
  wątpliwości na temat usuwania znamion!
keywords:
  - badanie znamion
  - usuwanie znamion
  - czerniak
  - pieprzyki
  - dermatoskopia
  - wideodermatoskopia
  - twoje znamiona
  - centrum diagnostyki znamion
tags:
  - usuwanie znamion
  - pieprzyk
  - czerniak
  - znamię
  - nowotwory skóry
sources:
  - label: "źródło: www.nowomed.pl"
  - label: www.dermatologyadvisor.com
  - label: www.nowomed.pl
---
**Każdy z nas na swojej skórze może znaleźć z powodzeniem od kilkunastu do nawet kilkudziesięciu znamion, pieprzyków, brodawek i im podobnych zmian skórnych. Niektóre z nich dodają nam uroku, inne stanowią problem estetyczny, a jeszcze inne mogą stać się zagrożeniem dla naszego zdrowia, a nawet życia. Usuwanie znamion stało się jedną z opcji poradzenia sobie z problemem, jednak liczne mity z nim związane sprawiają, że wiele osób ma sporo obaw. Poniżej przedstawiamy popularne mity oraz fakty, które rozwieją wątpliwości na temat usuwania znamion!**

![Usuwanie znamion - mity vs fakty](img/fakty-mity.jpg)

## **Usuwanie znamion - mity vs fakty**

**MIT 1 – Wszystkie znamiona muszą być niezwłocznie usuwane**

**FAKT** – Pojawienie się nowego pieprzyka czy znamienia na skórze nie jest podstawą do ich szybkiego usunięcia. Nie oznacza to również, aby nową zmianę skórną zlekceważyć i „lepiej jej nie ruszać”. Pierwszym krokiem powinno być jej dokładne przebadanie. Najlepszą nieinwazyjną i zupełnie bezpieczną opcją jest tutaj [badanie dermatoskopem](https://twojeznamiona.pl/dermatoskopia-badanie-znamion), które pomoże ocenić czy pojawiły się niepokojące cechy zmiany, a dopiero w razie ich stwierdzenia i potwierdzenia obecności komórek nowotworowych można je usunąć. Celem usuwania znamion jest wycięcie znamion podejrzanych i skierowanie ich do badania histopatologicznego, bo dzięki temu można dowiedzieć się, czy był w nich nowotwór - nie usuwanie znamion jako takich.

![Badanie znamion dermatoskopem ręcznym](img/2.jpg "Badanie znamion dermatoskopem ręcznym")

**MIT 2 – Każde znamię jest takie samo**

**FAKT** – Nie trzeba być ekspertem, aby zauważyć różnorodność zmian, które pojawiają się na naszej skórze. Mogą przybierać one bardzo różne rozmiary, barwy czy wypukłości. Medyczne kryteria różnicujące znamiona są jeszcze bardziej złożone, bowiem obejmują również struktury skóry, z których znamiona się wywodzą. Można zatem rozróżnić między innymi zmiany barwnikowe, naczyniowe, naskórkowe czy przydatkowe. Najczęściej spotykanymi zmianami są barwnikowe, które z reguły uwarunkowane są genetycznie – są wrodzone, a ich liczba najczęściej zwiększa się wraz z naszym wiekiem.

![znamię błękitne - źródło: www.dermatologyadvisor.com](img/3.jpg "znamię błękitne - źródło: www.dermatologyadvisor.com")

**MIT 3 – Badanie znamion należy wykonywać tylko, gdy pojawią się niepokojące zmiany**

**FAKT** – O ile pojawienie się niepokojącej zmiany na skórze jest dobrym pretekstem do wykonania badania znamion, to profilaktycznie zaleca się również regularne badania skóry całego ciała przynajmniej raz do roku. Nie jesteśmy w stanie samodzielnie ocenić wszystkich pojawiających się zmian na skórze. Poddając się komputerowemu badaniu znamion - [widedermatoskopii](https://twojeznamiona.pl/wideodermatoskopia-komputerowe-badanie-znamion), możemy uzyskać pełną analizę występujących na naszym ciele zmian. Pojawiające się asymetrie, nieregularne krawędzie, niejednolita barwa, większa niż do tej pory średnica zmiany itp., mogą zostać podczas badania zauważone nawet w trudno dostępnych miejscach. W razie niepokojących objawów, lekarz może skierować nas do usunięcia znamienia dobraną do jego charakteru metodą niechirurgiczną lub chirurgiczną.

<More link="https://twojeznamiona.pl/czerniak/rodzaje-czerniaka-zdjecia" text="Jakie są rodzaje czerniaka - zdjęcia" cta="Zobacz" />

**MIT 4 – Nie usuwa się znamion z powodów estetycznych**

**FAKT** – W sytuacji, gdy zmiana skórna zostanie uznana przez lekarza jako niegroźna dla naszego zdrowia, nadal mamy możliwość jej usunięcia. Możemy się jej pozbyć, gdy nam przeszkadza bądź jest dla nas źródłem kompleksów i kierujemy się walorami estetycznymi. Usuwanie znamienia można wykonać [laserowo](https://twojeznamiona.pl/laserowe-usuwanie-znamion) po badaniu wideodermatoskopowym (gdy znamię jest niegroźne) lub [chirurgicznie](https://twojeznamiona.pl/chirurgiczne-usuwanie-znamion) z badaniem histopatologicznym.

![Laserowe usuwanie znamion źródło: www.nowomed.pl](img/4.jpg "Laserowe usuwanie znamion źródło: www.nowomed.pl")

**MIT 5 – Znamię może zostać usunięte wyłącznie przez chirurga**

**FAKT** – Rozwój medycyny i różnych metod o mniejszej inwazyjności (w tym metod niechirurgicznych) sprawia, że poza chirurgiem, zabiegu usuwania znamienia mogą podjąć się również inni lekarze z doświadczeniem. W zależności od charakteru zmiany, pomocy w tym zakresie może udzielić nam zatem dermatolog lub inny lekarz zabiegowy. Każdy zabieg powinien być jednak każdorazowo poprzedzony badaniem znamion.

**MIT 6 – Każde znamię można usunąć laserem**

**FAKT** – Laserowe usuwanie znamion jest bardzo popularną alternatywą, jednak w sytuacji, gdy zmiana skórna jest atypowa lub pojawia się podejrzenie o jej złośliwym charakterze, jest ono wykluczone. Tutaj konieczne staje się chirurgiczne usuwanie znamion, z których wycinki poddawane są [badaniom histopatologicznym](https://twojeznamiona.pl/chirurgiczne-usuwanie-znamion#histopatologia). W przypadku pochopnego użycia metody laserowej, usuwanie znamion może nieść poważne powikłania, w tym niepotrzebne podrażnienie zmiany nowotworowej. Metoda laserowa sprawdza się jednak w likwidowaniu plam i przebarwień, kurzajek, brodawek, blizn itp.

![Badanie histopatologiczne pozwala poznać charakter znamienia i szybko wykryć zmiany nowotworowe źródło: www.zwrotnikraka.pl](img/5.jpg "Badanie histopatologiczne pozwala poznać charakter znamienia i szybko wykryć zmiany nowotworowe źródło: www.zwrotnikraka.pl")

**MIT 7 – Po usuwaniu znamion zawsze pozostają blizny**

**FAKT** – To czy na miejscu usuwanego znamienia pozostanie blizna, zależy od metody zabiegowej. W laserowym zabiegu, rana najczęściej jest niewielka, a co za tym idzie, często nie wymaga nawet zastosowania szwów czy opatrunków, przez co szybko się goi niemal bez śladu. W chirurgicznym usuwaniu znamion, gojenie przebiega nieco dłużej – szczególnie, gdy zmiana była spora. Warto jednak pamiętać, że obecne techniki i stosowane w chirurgii szwy (w tym te wchłanialne), czynią ślady po usuniętej zmianie o wiele mniej widocznymi.

<More link="https://twojeznamiona.pl/chirurgiczne-usuwanie-znamion" text="Wszystko o usuwaniu znamion" cta="Sprawdź" />

**MIT 8 – Usuwanie znamion boli**

**FAKT** – Zarówno chirurgiczne, jak i laserowe zabiegi są bezbolesne. Te pierwsze wykonywane są przy znieczuleniu miejscowym, przez co dyskomfort jest minimalny. W przypadku metody laserowej niektórzy pacjenci skarżą się jedynie na delikatne pieczenie podczas zabiegów, ale nie jest ono zbyt uciążliwe.

**MIT 9 – Niebezpieczne są tylko duże znamiona**

**FAKT** – Niestety nie jest prawdą, że tylko duże, ciemne i odstające pieprzyki są groźne. Często to właśnie te niepozorne, płaskie i niewielkie zmiany mogą okazać się niebezpieczne. Co więcej, w sytuacji gdy nowy lub istniejący na skórze od lat pieprzyk zaczyna swędzieć, krwawić czy rosnąć, nie można go zlekceważyć, tylko niezwłocznie udać się do lekarza.

<More link="https://twojeznamiona.pl/blog/jak-odroznic-zwykly-pieprzyk-od-typowego-czerniaka-zdjecia" text="Porównaj zdjęcia czerniaków i zwykłych pieprzyków" cta="Zobacz" />


**MIT 10 – Czerniaki pojawiają się wyłącznie na istniejących znamionach**

**FAKT** – [Czerniak](https://twojeznamiona.pl/czerniak) to nowotwór skóry, który może pojawić się zarówno na pieprzykach czy znamionach już istniejących, jak również na zdrowej skórze pozbawionej znamion. Każdą niepokojąca zmianę skórną warto zatem przebadać i zdiagnozować. W [naszych gabinetach](https://twojeznamiona.pl/kontakt) oferujemy kompleksowe wsparcie w zakresie badań znamion, diagnostyki, leczenia czerniaka jak i usuwania znamion.

**Mity złamane, fakty przedstawione, czas na działanie! [Zapisz się na wizytę!](https://twojeznamiona.pl/kontakt)**