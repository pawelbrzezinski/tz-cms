---
templateKey: blog-post
title: czy-czerniak-boli
author: Agnieszka Czyżewska
authorsTitle: specjalista onkologii klinicznej
readingTime: 5
date: 2020-09-04T18:51:38.512Z
description: Nie każdy pieprzyk jest czerniakiem, jednak czerniak może mieć
  formę pieprzyka. Porównaj zdjęcia zwykłych znamion i typowych czerniaków.
  Poniższy artykuł ma na celu przybliżenie wiedzy na temat obserwacji i
  różnicowania zmian skórnych.
keywords:
  - Jak odróżnić pieprzyk od czerniaka
  - pieprzyk czerniak jak wygląda
  - czarny pieprzyk
  - podrażniony pieprzyk
  - nabrzmiały pieprzyk
  - nowe pieprzyki
  - groźne pieprzyki zdjęcia
  - rodzaje pieprzyków
  - uszkodzenie pieprzyka
  - stan zapalny pieprzyka
  - typowy czerniak
  - atypowe znamię
  - pieprzyk swędzi
  - zdjęcia czerniaka
  - podejrzenie czerniaka
  - to jednak nie czerniak
  - rak skóry
tags:
  - pieprzyk
  - czerniak
  - zdjęcia
  - znamię
  - rak skóry
  - nowotwory skóry
sources:
  - label: www.cancerresearchuk.org
    link: www.cancerresearchuk.org
  - label: www.onkologia.zalecenia.med.pl
    link: http://www.onkologia.zalecenia.med.pl
---
**Czerniak jest nowotworem, który w początkowych fazach rozwoju nie daje żadnych objawów bólowych. Cierpienie może pojawić się wraz ze wzrostem czerniaka w głąb skóry oraz w przypadku przerzutów. Jest ono ściśle związane ze stopniem zaawansowania tej choroby, a ból i skala jego odczuwania są zawsze uzależnione od cech osobniczych.**

![czerniak](img/czy-czerniak-boli1.png "czerniak")

Czerniaki na wczesnym etapie zaawansowania nie muszą dawać żadnych dolegliwości bólowych, co utrudnia ich rozpoznanie gdyż mogą wyglądać jak zwykłe znamiona i w ogóle nie zwracać na siebie uwagi. Dopiero wnikliwe badanie dermatoskopowe może ujawnić ich obecność na skórze pacjenta.

## Wideodermatoskopia to szansa na wczesną diagnozę.

Współczesne nowoczesne metody obrazowania zmian skórnych i ich mapowanie dają niepowtarzalną szansę na wczesną diagnozę, a tym samym bardzo dobre rokowania oraz możliwość całkowitego wyleczenia, zanim pojawią się objawy bólowe. Dlatego **jeśli na skórze pojawi się nietypowe znamię należy niezwłocznie udać się na badanie dermatoskopowe**.

![czerniak](img/czy-czerniak-boli2.png)

## Co to jest wideodermatoskopia?

Za pomocą narzędzi takich jak Wideodermatoskop FotoFinder Medicam 1000 można skutecznie odnaleźć i dokonać oceny wszystkich pieprzyków – przeprowadzić wspomniane już mapowanie czyli zapisywanie zmian skórnych celem ich obserwacji w czasie. To przekłada się oczywiście na szybkie zlokalizowanie zmian podejrzanych, które łatwo mogą dać początek czerniakowi.

<More link="/kontakt" text="Sprawdź czy w Twoim mieście można wykonać wideodermatoskopię znamion." cta="Sprawdź" />

Wykonanie tego badania w wyspecjalizowanym ośrodku daje gwarancję jakości przeprowadzonej diagnostyki i jednocześnie szybkiego skierowania pod opiekę specjalisty – jeśli tylko zajdzie taka potrzeba.

## Stopnie zaawansowania czerniaka - skala Clarka, a dolegliwości bólowe.

Stopień zaawansowania czerniaka , jego wielkość, grubość oraz obecność przerzutów w węzłach chłonnych i innych narządach, bezpośrednio wpływa na rokowanie i na pojawienie się objawów choroby. Pamiętajmy, że im szybciej znamię podejrzane o czerniaka zostanie usunięte chirurgicznie, tym mniejsze jest prawdopodobieństwo rozwoju uogólnionej choroby nowotworowej i pojawienia się bólu w przebiegu zaawansowanego czerniaka.

<More link="/blog/jak-odroznic-zwykly-pieprzyk-od-typowego-czerniaka-zdjecia" text="Obejrzyj zdjęcia i zobacz jak odróżnić zwykłe znamię od czerniaka." cta="Zobacz" />

**Czerniak I stopnia zajmuje wyłącznie naskórek** i rozrasta się horyzontalnie – poziomo i to w takim stopniu zaawansowania chcielibyśmy aby były diagnozowane wszystkie czerniaki, gdyż **wczesna diagnoza daje szansę na całkowite wyleczenie**. II stopień zaawansowania to już rozrost w głąb i obecność komórek nowotworowych w warstwie brodawkowej skóry właściwej. W stopniu III komórki nowotworowe docierają na granicę warstw brodawkowej i siateczkowej skóry właściwej, następnie powodują naciek tej ostatniej, by w stopniu V dotrzeć do tkanki podskórnej.

Reasumując. Zaawansowanie choroby określa grubość na jaką czerniak nacieka w głąb skóry.

![czerniak](img/czy-czerniak-boli3.png)

Wg klasyfikacji TNM:

* T1 guz o grubości mniejszej lub równej 1 mm;
* T2 guz o grubości > 1 mm do 2 mm;
* T3 guz o grubości > 2 mm do 4 mm;
* T4 guz o grubości większej niż 4 mm.

## Czerniak zaawansowany miejscowo - niepokojące objawy.

Zaawansowane miejscowo czerniaki w przeciwieństwie do tych zdiagnozowanych na bardzo wczesnym etapie mogą dawać objawy w postaci:

* bólu
* przeczulicy w okolicy podejrzanego znamienia
* krwawienia
* sączenia
* zaczerwienienia
* stanu zapalnego dookoła zmiany
* uwypuklenia
* guza

W następnej kolejności mogą pojawić się przerzuty do węzłów chłonnych, o których świadczą następujące symptomy:

* wyczuwalne powiększenie węzłów, zwykle o średnicy ponad 2 cm;
* węzły nieprzesuwalne względem otaczających tkanek, w tym pokrywającej ich skóry ( kilka węzłów łączy się w tzw. pakiet)
* może pojawić się także ból przy dotyku

## Objawy zaawansowanego czerniaka

Czerniak może niestety dawać przerzuty także do dalszych organów. Zajęcie płuc może dawać w pierwszej fazie objawy zapalenia, mogą pojawić się duszności, ból w klatce piersiowej, a w końcu krwioplucie. Gdy komórki nowotworowe zajmą wątrobę może dojść do zaburzeń krzepnięcia, obrzęku kończyn dolnych i gromadzenia płynów w jamie brzusznej. Przerzuty do kości mogą prowadzić do złamań i bólu kostnego. Czerniak w mózgowiu daje najróżniejsze objawy w zależności od obszaru, który zostanie zajęty. Mogą być to nudności, bóle głowy, ale także utraty przytomności i incydenty drgawkowe.

![czerniak](img/czy-czerniak-boli4.png)

Ból może pojawiać się na każdym etapie choroby nowotworowej, statystycznie dotyczy ok. 50 % pacjentów, a w stadium zaawansowanym z jego powodu cierpi ok 75 % chorych. Bardzo ważna jest kliniczna ocena bólu i skali jego nasilenia aby móc na tej podstawie zastosować odpowiednie leczenie.

## Leczenie czerniaka

Rozwój czerniaka poza formę in situ w powierzchniowej warstwie naskórka znacząco pogarsza rokowania pacjenta, ale obecnie dostępne metody leczenia pozwalają walczyć skutecznie również z zaawansowanym czerniakiem oraz bólem, który pojawia się w jego przebiegu. Skuteczne leczenie choroby podstawowej skutecznie zmniejsza także dolegliwości bólowe i inne objawy wynikające z zaawansowania choroby. W przypadku czerniaków uwarunkowanych genetycznie dobre wyniki przynosi leczenie ukierunkowane inhibitorami BRAF, MEK, C-KIT. Z powodzeniem stosuje się także immunoterapię.

![czerniak](img/czy-czerniak-boli5.png)

Doskonałe rezultaty przynosi terapia uzupełniająca, która według przeprowadzonych badań zmniejsza ryzyko nawrotów czerniaka o 20% i znacząco wydłuża czas przeżycia. Obecnie wyspecjalizowane ośrodki w Polsce (około 20) stosują ją również jeszcze przed podjęciem leczenia chirurgicznego.

## Leczenie przeciwbólowe u pacjentów chorych na czerniaka

Leczenie przeciwbólowe u pacjentów onkologicznych prowadzi się według zaproponowanej przez WHO drabiny analgetycznej.

![czerniak](img/czy-czerniak-boli6.png)



* I stopień — analgetyki nieopioidowe ( paracetamol, NLPZ)
* II stopień —słabe opioidy ( tramadol, dihydrokodeina, kodeina) lub np. małe dawki morfiny + analgetyki nieopioidowe
* III stopień — silne opioidy ( np. morfina czy fentanyl) + analgetyki nieopioidowe

Na każdym szczeblu stosuje się dodatkowo inne leki łagodzące działania niepożądane ( np. leki przeciwdepresyjne czy sterydowe).

## Najważniejsze zasady leczenia bólu w przypadku zaawansowanego czerniaka

![czerniak](img/czy-czerniak-boli7.jpg "czerniak")

* lek i jego dawkę dobiera się indywidualnie do zapotrzebowania
* wybór leku zależy od stopnia natężenia bólu
* leczenie łagodnego bólu powinno się rozpoczynać od paracetamolu i niesteroidowych leków przeciwzapalnych (NLPZ) w zalecanym dawkowaniu
* wraz ze zwiększeniem natężenia bólu przechodzi się na wyższy stopień drabiny analgetycznej
* wszyscy pacjenci z nasilonym bólem powinni otrzymać opioid np. morfinę
* leki należy przyjmować regularnie
* zaleca się stosowanie leków o różnych mechanizmach działania
* preferowany sposób podawania leków to forma doustna- jeśli oczywiście jest możliwa.