---
templateKey: blog-post
title: Diagnostyka i leczenie onkologiczne czerniaka w dobie epidemii koronawirusa
author: Agnieszka Czyżewska
authorsTitle: specjalista onkologii klinicznej
readingTime: 4
date: 2020-09-04T18:51:38.512Z
description: Onkologia w dobie koronawirusa niewątpliwie stanęła przed trudnym
  wyzwaniem. Każdy pacjent onkologiczny w epidemii jest przepełniony obawami
  związanymi z niełatwą sytuacją, w jakiej się znalazł. Pacjenci z czerniakiem
  powinni jednak mieć świadomość, iż opóźnienie terapii i odroczenie pewnych
  procedur nie zawsze oznacza pogorszenie rokowania, co potwierdzają opinie
  ekspertów.
keywords:
  - Leczenie czerniaka w pandemii
  - koronawirus SARS- COV-2
  - onkologia w dobie koronawirusa
  - pacjent onkologiczny w epidemii
  - pandemia a leczenie onkologiczne
  - epidemia a onkologia
tags:
  - badanie znamion
  - czerniak
sources:
  - label: Piotr Rutkowski, Katarzyna Kozak, Witold Owczarek, Tomasz Świtaj, Bożena
      Cybulska-Stopa, Piotr J. Wysocki, Maciej Krzakowski, Arkadiusz Jeziorski,
      Wojciech M. Wysocki Onkol Prakt Klin Edu 2020;6(2):69-73 “Minimalne
      rekomendacje diagnostyczno-terapeutyczne u chorych na czerniaki w sytuacji
      ograniczonych zasobów i restrykcji związanych z pandemią SARS-CoV-2.”
  - label: onet
    link: https://www.facebook.com/
---
**Onkologia w dobie koronawirusa** niewątpliwie stanęła przed trudnym wyzwaniem. Należy ona bowiem do dziedzin medycyny, które zmuszone zostały do wielu zmian i dostosowania się do nowej rzeczywistości. Towarzystwa medyczne starają się jednak na bieżąco reagować, ustalać bezpieczne standardy i podejmować działania, dzięki którym **pacjenci cierpiący na nowotwory** mogą uzyskać pomoc specjalistyczną. Pandemia u pacjentów z **czerniakiem** jest okresem wyjątkowego niepokoju, jednak powinni oni pamiętać, że **nie zostali z problemem sami**. Pomoc znaleźć mogą bowiem w wielu placówkach, gdzie umówić się można na wizytę lub **skorzystać z telekonsultacji**.

![czerniak a pandemia](img/1.jpg)

## Leczenie czerniaka w pandemii

Każdy pacjent onkologiczny w epidemii jest przepełniony obawami związanymi z niełatwą sytuacją, w jakiej się znalazł. Przedłużająca się diagnostyka, brak dostępnych terminów, nieustanne braki w kadrze medycznej, duże obciążenie służby zdrowia, a także strach nie pomagają w zmaganiu się z chorobą. Koronawirus SARS-COV-2 skutecznie sparaliżował służbę zdrowia, siejąc spustoszenie i skutecznie odstraszając pacjentów przed wykonywaniem badań profilaktycznych, w tym między innymi w kierunku czerniaka. Nie możemy jednak zapominać, że nowotwory takie jak czerniak stanowią o wiele groźniejszego wroga aniżeli wirus, dlatego lekceważenie badań może nieść tragiczne w skutkach konsekwencje.

O[ badanie znamion](/dermatoskopia-badanie-znamion "Badanie Znamion") warto zadbać każdego dnia, począwszy od samooceny niepokojących zmian skórnych. W razie zauważenia atypowych znamion nie należy zwlekać z konsultacją u lekarza, lecz podjąć skuteczne działanie, w tym w razie pozytywnej diagnozy, [leczenie czerniaka](/czerniak#czerniak_leczenie "Leczenie czerniaka") . Pacjenci z czerniakiem powinni jednak mieć świadomość, iż opóźnienie terapii i odroczenie pewnych procedur nie zawsze oznacza pogorszenie rokowania, co potwierdzają opinie ekspertów.

<More link="/blog/jak-odroznic-zwykly-pieprzyk-od-typowego-czerniaka-zdjecia" text="Sprawdź, jak znaleźć czerniaka wśród typowych znamion" cta="Sprawdź" />

## Co zrobić w przypadku pojawienia się niepokojących zmian na skórze?

Polskie Towarzystwo Onkologii, mając na uwadze ogrom problemów i wątpliwości wśród pacjentów i lekarzy, wydało zalecenia pozwalające regulować kwestie leczenia czerniaka w cieniu pandemii. Podkreślona została w nich istota telekonsultacji, a także możliwość skorzystania z pomocy w poradniach rejonowych.

![Współczesne technologie pozwalają na przeprowadzanie telekonsultacji medycznych. W wielu przypadkach taka forma wizyty lekarskiej nie traci nic na swojej wartości.](img/2.jpg "Współczesne technologie pozwalają na przeprowadzanie telekonsultacji medycznych. W wielu przypadkach taka forma wizyty lekarskiej nie traci nic na swojej wartości.")

Pacjenci, którzy nie mają możliwości skorzystania z bezpośrednich badań dermatoskopowych, mogą umówić się na telekonsultacje. Podczas tego rodzaju spotkań z lekarzem, warto przedstawić mu zdjęcia makroskopowe niepokojących zmian. Rozwiązanie to jest szczególnie ważne dla osób starszych, osób obciążonych ryzykiem zachorowania na nowotwory skóry czy tych, które zmuszone są pozostać w kwarantannie. Oczekiwanie na ustanie pandemii jest bardzo ryzykowne, bowiem w przypadku czerniaka, wczesne wykrycie może być kluczowe dla pełnego wyleczenia.

## Jak zadbać o prawidłowe leczenie czerniaka w pandemii?

Pacjenci onkologiczni będący w trakcie leczenia mają wiele możliwości jego kontynuacji, a pewne odstępstwa nie pogarszają ich rokowań.

* W przypadku konieczności dokonania docięcia marginesu po biopsji wycinającej, w typach czerniaka in situ i pT1a w zupełności bezpieczne jest odroczenie zabiegów do 3-4 miesięcy, przy zachowanym marginesie co najmniej 1 mm.

![czerniak](img/3.png)

* W przypadku opóźnienia biopsji węzłów chłonnych, jej odroczenie o 3 miesiące po biopsji wycinającej również wg ekspertów nie wykazuje pogorszenia rokowania.

## Leczenie uzupełniające w czerniaku w dobie pandemii koronawirusa

Jeżeli pojawiają się przerzuty do węzłów chłonnych lub in-transit, zalecana jest pilna telekonsultacja z ośrodkiem onkologicznym, celem zakwalifikowania pacjenta do [leczenia uzupełniającego](/czerniak#czerniak_leczenie "Leczenie uzupełniające czerniaka").

Leczenie uzupełniające w czerniaku może być podejmowane w okresie od 12 do 16 tygodni od leczenia chirurgicznego. Co ważne odbywa się ono w 12 miesięcznych terapiach w formie [RDTL](/czerniak#czerniak#pokrycie_kosztow "Leczenie uzupełniające czerniaka") ( dabrafenib + trametynib - w przypadkach mutacji BRAF) lub immunoterapii (nivolumab lub pemprolizumab). W trakcie leczenia uzupełniającego kontrola w postaci badań laboratoryjnych zalecana jest w **poradniach rejonowych** (nie jak dotąd w poradniach onkologicznych), a badania obrazowe można wykonać po 6 miesiącach od rozpoczęcia terapii.

![czerniak](img/4.jpg "czerniak")



## Leczenie zaawansowanego czerniaka

Pacjenci w stadium uogólnienia leczeni są wedle standardów dotychczasowych, w tym chirurgicznie, a w razie konieczności poprzez radioterapię, leczenie celowane i immunoterapię.

W leczeniu systemowym pacjenci mogą uzyskać leki na okres około 3 miesięcy w poradniach onkologicznych, jednak zaleca się wykonywać kontrolne badania laboratoryjne w poradniach rejonowych pomiędzy co trzymiesięcznymi wizytami w poradniach onkologicznych.

<More link="/czerniak/rodzaje-czerniaka-zdjecia" text="Poznaj rodzaje czerniaka" cta="Sprawdź" />