---
templateKey: blog-post
title: To jednak nie czerniak
author: Agnieszka Czyżewska
authorsTitle: specjalista onkologii klinicznej
readingTime: 9
date: 2020-12-08T18:51:38.512Z
description: Nie każdy pieprzyk czy zmiana skórna przeradza się w czerniaka,
  nawet jeśli niepokoi swoim wyglądem i/lub wymaga interwencji lekarskiej.
  Artykuł ten będzie poświęcony kilku wybranym jednostkom chorobowym, które
  również bierze się pod uwagę przy różnicowaniu czerniaka.
keywords:
  - content="jak odróżnić pieprzyk od czerniaka
  - pieprzyk czerniak jak wygląda
  - czarny pieprzyk
  - podrażniony pieprzyk
  - nabrzmiały pieprzyk
  - nowe pieprzyki
  - groźne pieprzyki zdjęcia
  - rodzaje pieprzyków
  - uszkodzenie pieprzyka
  - stan zapalny pieprzyka
  - typowy czerniak
  - atypowe znamię
  - pieprzyk swędzi
  - zdjęcia czerniaka
  - podejrzenie czerniaka
  - to jednak nie czerniak
  - rak skóry
tags:
  - pieprzyk
  - czerniak
  - zdjęcia
  - znamię
  - rak skóry
  - nowotwory skóry
sources:
  - label: Praca zbiorowa, Czerniaki skóry. Wytyczne postępowania
      diagnostyczno-terapeutycznego.
    link: http://onkologia.zalecenia.med.pl/pdf/zalecenia_PTOK_tom1_09_Czerniaki_skory_20190517.pdf
  - label: Lek. Karolina Górska dr hab. med. Aneta Szczerkowska-Dobosz, Rogowacenie
      słoneczne – częsty problem wśród starszych pacjentów.
    link: https://podyplomie.pl/dermatologia/29071,rogowacenie-sloneczne-czesty-problem-wsrod-starszych-pacjentow
  - label: Lek. Paulina Wilkońska-Majchrzyk Lek. Krzysztof Siemion Prof. dr hab.
      med. Anna Nasierowska-Guttmejer, Szczególne warianty zmian melanocytarnych
      skóry.
    link: https://podyplomie.pl/dermatologia/25135,szczegolne-warianty-zmian-melanocytarnych-skory
  - label: Lek. med. Alicja Malinowska Prof. dr hab. med. Roman Nowicki, Grzybica
      paznokci – terapia musi być konsekwentna.
    link: https://podyplomie.pl/dermatologia/17410,grzybica-paznokci-terapia-musi-byc-konsekwentna
  - label: dr hab. n. med. Anna Raciborska lek. Katarzyna Bilska,,Naczyniaki u
      dzieci – ważne informacje dla pediatry.
    link: https://podyplomie.pl/pediatria/21735,naczyniaki-u-dzieci-wazne-informacje-dla-pediatry
  - label: https://www.webmd.com/
    link: www.webmd.com/
  - label: www.mjakmama24.pl
    link: www.mjakmama24.pl
  - label: www.wikipedia.org
    link: www.wikipedia.org
  - label: www.medicinenet.com
    link: www.medicinenet.com
  - label: www.skinanswer.com
    link: www.skinanswer.com
  - label: www.healthjade.net
    link: www.healthjade.net
  - label: www.lasermed.co
    link: www.lasermed.co
  - label: www.kobieta.interia.pl/zdrowie
    link: www.kobieta.interia.pl/zdrowie
  - label: https://aptekapuls.pl/blogs
    link: https://aptekapuls.pl/blogs
  - label: www.dermatologyadvisor.com
    link: www.dermatologyadvisor.com
  - label: " www.krokdozdrowia.com"
    link: " www.krokdozdrowia.com"
---
Nie każdy **pieprzyk** czy zmiana skórna przeradza się w **czerniaka**, nawet jeśli niepokoi swoim wyglądem i/lub wymaga interwencji lekarskiej. Artykuł ten będzie poświęcony kilku wybranym jednostkom chorobowym, które również bierze się pod uwagę przy różnicowaniu [czerniaka](/czerniak "Czerniak").

![badanie pieprzyków i znamion](img/to-jednak-nie-czerniak0.jpg)

## Włókniak twardy skóry (dermatofibroma)

To **patologiczna, ale łagodna** zmiana osiągająca zwykle od 2 mm do nawet 5 cm, dlatego wiele osób decyduje się na jej [usunięcie](/chirurgiczne-usuwanie-znamion "Usuwanie Znanion") ze względów estetycznych. Najczęściej powstaje jako odpowiedź na stany zapalne lub **pękniętą kurzajkę**. Przyjmuje postać ciemnobrązowej brodawki, stosunkowo twardej, ale poruszającej się pod skórą. Tego typu zmianę zawsze powinien obejrzeć dermatolog, by podjąć decyzję o ewentualnej biopsji i bezpiecznym usunięciu włókniaka twardego. Uwaga! **Nie należy stosować domowych sposobów – kwasu salicylowego czy octu jabłkowego**. Takie próby mogą nieść za sobą przykre **powikłania i rozrost guza**.

![](img/to-jednak-nie-czerniak1.jpg)

## Naczyniak (haemangioma)

To kolejna **łagodna zmiana** rozrostowa w postaci guza naczyniowego. Bardzo często jest obserwowana u **niemowląt i małych dzieci**, w przeważającej liczbie przypadków samoistnie się wchłania i nie daje żadnych objawów. Wyróżnia się następujące rodzaje naczyniaków:

* **naczyniak płaski** - najczęściej pojawiający się po urodzeniu,

![Naczyniak płaski na nodze dziecka ](img/to-jednak-nie-czerniak2.jpg "Naczyniak płaski na nodze dziecka ")

* **naczyniak włośniczkowy** - diagnozowany u noworodków kilka tygodni po urodzeniu (znika samoistnie około 6 roku życia),

![Naczyniak włośniczkowy](img/to-jednak-nie-czerniak3.jpg "Naczyniak włośniczkowy")

* **naczyniak limfatyczny** - występujący u dzieci w pierwszych latach życia,

![Naczyniak limfatyczny](img/to-jednak-nie-czerniak4.jpg "Naczyniak limfatyczny")

* **naczyniak jamisty** - najczęściej występujący u kobiet, pojawia się w każdym przedziale wiekowym,

![Naczyniak jamisty](img/to-jednak-nie-czerniak5.jpg "Naczyniak jamisty")

* **naczyniak gwiaździsty** - występujący u dzieci i kobiet, rzadko u mężczyzn,

![Naczyniak gwiaździsty](img/to-jednak-nie-czerniak6.jpg "Naczyniak gwiaździsty")

* **naczyniak starczy** - występuje u osób dorosłych, nazywany bywa naczyniakiem rubinowym, ze względu na barwę guzków. Pojawia się na tułowiu i kończynach górnych,

![Naczyniak starczy](img/to-jednak-nie-czerniak7.jpg "Naczyniak starczy")

### Leczenie naczyniaków

* Naczyniaków powierzchownych niepowikłanych nie poddaje się leczeniu, a jedynie stałej obserwacji.
* Glikokortykosteroidy i beta-blokery stosuje się tylko w przypadku, gdy naczyniak rozrasta się lub jego obecność w jamach ciała grozi uszkodzeniem lub krwotokiem.
* Leczenie operacyjne stosuje się w ostateczności i zawsze jest ono poprzedzone wstrzykiwaniem substancji, które ma na celu niszczenie guza i jego zmniejszenie.

![czerniak](img/to-jednak-nie-czerniak8.jpg "czerniak")

## Grzybica paznokci

Powszechna i dobrze znana, ale wciąż sprawiająca problemy terapeutyczne. Szczególnie problematyczna w różnicowaniu z [czerniakiem](/czerniak "Czerniak") jest grzybica powierzchowna biała, która atakuje płytkę paznokciową od strony jej powierzchni, a nalot przybiera często czarną barwę.

<More link="/czerniak/rodzaje-czerniaka/czerniak-na-dloniach-i-podeszwach-stop" text="Zobacz, jak może wyglądać czerniak na stopach" cta="Sprawdź" />

![czerniak](img/to-jednak-nie-czerniak9.jpg "czerniak")

## Znamię błękitne

Należy ono do szczególnie trudnych w diagnozie znamion, które imitują czerniaka, a wątpliwości nie rozwiewa często nawet pierwsze [badanie histopatologiczne](/chirurgiczne-usuwanie-znamion "Badanie histopatologiczne") Jego wielkość najczęściej nie przekracza średnicy ziarna soczewicy, jest głęboko osadzone w skórze i przybiera barwę błękitną.

Wyróżnia się 3 rodzaje tych znamion:

* znamię błękitne pospolite,
* znamię błękitne komórkowe,
* złośliwe znamię błękitne.

Znamię **błękitne złośliwe** to w zasadzie już **forma czerniaka**.

Znamię błękitne, które ma poniżej jednego centymetra i nie zmienia się, nie podlega leczeniu. Wskazana jest jedynie jego obserwacja pod kątem zmian w nim zachodzących. Bardzo ważne w procesie diagnostycznym są także informacje od kiedy znamię znajduje się na skórze, czy był w tym miejscu jakiś uraz oraz czy znamię nie zmienia wielkości w ostatnim czasie.

<More link="/blog/jak-odroznic-zwykly-pieprzyk-od-typowego-czerniaka-zdjecia" text="Zobacz, jak odróżnić pieprzyk od typowego czerniaka" cta="Sprawdź" />

![znamię błękitne](img/to-jednak-nie-czerniak10.jpg "znamię błękitne")

## Rogowacenie słoneczne

To jedno z najczęstszych rozpoznań w gabinecie dermatologicznym. Dotyczy ono skóry starczej i jest skutkiem oddziaływania promieniowania ultrafioletowego na skórę. W formie zaawansowanej niesie ze sobą ryzyko rozwoju raka kolczystokomórkowego, dlatego też wszelkie tego typu zmiany dokładnie się różnicuje i poddaje leczeniu zorientowanemu na zmianę, np. [krioterapia](/laserowe-usuwanie-znamion "Krioterapia") lub obszar – [laseroterapia](/laserowe-usuwanie-znamion "Lasserowe usuwanie znamion").

![rogowacenie słoneczne](img/to-jednak-nie-czerniak11.jpg "rogowacenie słoneczne")



Ocenę znamion najlepiej zawsze pozostawić specjalistom, udając się na [badanie znamion](/dermatoskopia-badanie-znamion "Badanie znamion") lub konsultację dermatologiczną. Doświadczeni dermatolodzy rozpoznają charakter każdego znamienia i doradzą, co robić dalej. Zaawansowana [wideodermatoskopia](/wideodermatoskopia-komputerowe-badanie-znamion "Wideodermatoskopia") w jeszcze większym stopniu pozwala na dokładną ocenę znamion. Krótka wizyta może pozwolić nam ustrzec się przed groźnym nowotworem skóry lub odzyskać spokój, że to jednak nie czerniak.

<More link="/kontakt" text="Zobacz, czy badamy znamiona w Twoim mieście." cta="Sprawdź" />