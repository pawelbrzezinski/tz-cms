---
templateKey: article
title: Rodzaje czerniaka [ZDJĘCIA]
author: Agnieszka Czyżewska
authorsTitle: specjalista onkologii klinicznej
readingTime: 13
date: 2020-10-12T22:56:47.666Z
description: Prezentujemy rodzaje czerniaka oraz ich zdjęcia. Pomimo tego , że najczęstszym punktem wyjścia czerniaka jest skóra, może się on rozwinąć w innych lokalizacjach. Należy pamiętać, że każda osoba, u której został zdiagnozowany czerniak lub inny nowotwór skóry powinna poddawać się regularnym badaniom znamion co 4-6 miesięcy.
keywords:
  - rodzaje czerniaka
  - czerniak szerzący się powierzchownie
  - czerniak z plamy soczewicowatej
  - czerniak guzkowy
  - czerniak akralny w tym podpaznokciowy
  - czerniak na dłoniach
  - czerniak na podeszwach stóp
  - czerniak akralny
  - ocena znamion
  - profilaktyka
  - brodawki
  - włókniak
  - czerniak
  - nowotwór skóry
  - onkologia
  - nowotwór złośliwy
  - czerniak diagnostyka
  - czerniak rokowania
  - leczenie czerniaka
  - nowotwór przerzuty
  - rak skóry
  - twojeznamiona
  - znamiona
  - czerniak leczenie
  - czerniak przerzuty
  - czerniak zdjęcia
  - czerniak złośliwy
  - czerniak objawy
  - usuwanie czerniaka
  - znamiona barwnikowe
  - znamiona dysplastyczne
sources:
  - label: Kittler, H., Rosendahl, C., Cameron, A., Tschandl, P. (2012). Dermatoskopia. Algorytmiczna metoda oparta na analizie wzorca
  - label: Kittler, H., Pehamberger, H, Wolff, K., Binder, M. (2002). Diagnostic accuracy of dermoscopy. Lancet Oncol.,3(3) 159-65
  - label: https://www.skincancer.net.au
    link: https://www.skincancer.net.au
  - label: Rejestracja i epidemiologia nowotworow w Warszawie
    link: http://wrrn.waw.pl/wp-content/uploads/2020/01/Rejestracja-i-epidemiologia-nowotworo%CC%81w-w-Warszawie.pdf
toc:
  - link: id1
    label: Czy czerniak występuje tylko na skórze?
  - link: id2
    label: Gdzie czerniak lokalizuje się najczęściej?
  - link: id3
    label: Czerniak szerzący się powierzchownie
  - link: id4
    label: Czerniak guzkowy
  - link: id5
    label: Czerniak wywodzący się z plamy soczewicowatej
  - link: id6
    label: Czerniak akralny w tym podpaznokciowy
  - link: id7
    label: Czerniak bezbarwnikowy

tags:
  - czerniak
  - rodzaje czerniaka
---

Poniżej prezentujemy **rodzaje czerniaka** o największym znaczeniu klinicznym oraz ich zdjęcia:

* czerniak szerzący się powierzchownie (ang. superficial spreading melanoma),
* czerniak z plamy soczewicowatej (ang. lentigo maligna melanoma),
* czerniak guzkowy (ang. nodular melanoma),
* czerniak akralny w tym podpaznokciowy (ang. acral lentiginous melanoma).

<span id="id1" />

## Czy czerniak występuje tylko na skórze?

Pomimo tego , że najczęstszym punktem wyjścia czerniaka jest skóra (90%), może się on rozwinąć w innych lokalizacjach i niemal co 10-ty czerniak rozwija się pierwotnie w gałce ocznej oraz błonach śluzowych najczęściej jamy ustnej i narządów płciowych.

Należy pamiętać, że każda osoba, u której został zdiagnozowany czerniak lub inny nowotwór skóry powinna poddawać się regularnym badaniom znamion co 4- 6 miesięcy. Najlepszą metodą jest komputerowe badania znamion czyli wideodermatoskopia z możliwością archiwizacji zdjęć znamion wyznaczonych do obserwacji przez lekarza.

<More link="/dermatoskopia-badanie-znamion" text="Dowiedz się więcej o badaniu znamion" cta="Zobacz" />

<span id="id2" />

## Gdzie czerniak lokalizuje się najczęściej?

Według Mazowieckiego Rejestru Nowotworów - w populacji mieszkańców województwa mazowieckiego czerniaki występowały najczęściej:

* w skórze tułowia( ok.37%),
* kończyn dolnych (ok. 30%),
* kończyn górnych ( ok. 17%),
* głowy i szyi ( ok. 9%).

U kobiet czerniak najczęściej umiejscowiony jest na kończynach, w przypadku mężczyzn jest to tułów.

Czerniaki zwykle pojawiają się na podłożu niezmienionej skóry ( de novo) natomiast mogą też rozwinąć się już w istniejącym znamieniu.


<span id="id3" />

## Czerniak szerzący się powierzchownie

![Czerniak szerzący się powierzchownie](img/powierzchownie.jpg "Czerniak szerzący się powierzchownie")

Najczęstszą postacią histologiczną (70-80%) jest [czerniak szerzący się powierzchownie](http://dermoscopic.blogspot.com/2011/07/back-lesion.html "Czerniak szerzący się powierzchownie") - superficial spreding melanoma malignum ( SSMM). To typ czerniaka rosnącego najwolniej - najpierw następuje zwiększanie powierzchni, dopiero w następnej kolejności przyrost na grubość. Typowy czerniak SSMM pojawia się zwykle u osób młodych lub w średnim wieku po krótkich ale intensywnych ekspozycjach na słońce, na skórze odsłoniętej, bez cech uszkodzenia posłonecznego. U kobiet najczęściej lokalizuje się na kończynach, u mężczyzn na tułowiu. Charakteryzuje się długim okresem wzrostu śródnaskórkowego, późnym dawaniem przerzutów oraz stosunkowo dobrym rokowaniem.


<span id="id4" />

## Czerniak guzkowy

![Czerniak guzkowy](img/guzkowy.jpg "Czerniak guzkowy")

U około 10-15 % pacjentów w skórze klinicznie niezmienionej można spotkać czerniaka guzkowego - melanoma malignum nodularis (MMN). To postać bardziej agresywna charakteryzująca się jednoczesnym przyrostem grubości i zwiększaniem powierzchni zmiany oraz szybkim dawaniem przerzutów. Wywiad wzrostu zmiany obejmuje zwykle 1-2 lata, pojawia się głównie w okolicy skóry głowy, karku i górnej części pleców. Klinicznie jest to zwykle wyniosły guzek o bardzo ciemnym zabarwieniu , szybko się powiększający.


<span id="id5" />

## Czerniak wywodzący się z plamy soczewicowatej

![Czerniak wywodzący się z plamy soczewicowatej](img/soczewicowaty.jpg "Czerniak wywodzący się z plamy soczewicowatej")

Czerniak może wywodzić się też z plamy soczewicowatej - lentigo maligna melanoma ( LMM). Występuje głównie u osób starszych, częściej u kobiet po 60 roku życia w miejscach narażonych na ekspozycję UV, na skórze z cechami uszkodzenia posłonecznego, głównie w obrębie skóry twarzy. Klinicznie jest to zwykle nieostro odgraniczona, płaska zmiana dość dużych wymiarów, rozwijająca się powoli.


<span id="id6" />

## Czerniak akralny w tym podpaznokciowy

![Czerniak akralny w tym podpaznokciowy](img/podpaznokciowy.jpg "Czerniak akralny w tym podpaznokciowy")

Rzadko mamy też do czynienia z czerniakami podpaznokciowo-kończynowymi (5-8%) - acral lentigo melanoma (ALM). nie są to zmiany typowe, są trudne w rozpoznaniu z uwagi na swoją specyficzną lokalizację i z uwagi na późne rozpoznanie charakteryzują się złym rokowaniem. Klinicznie jest to zmiana o nieregularnym zabarwieniu, zwykle zniekształcająca płytkę paznokciową

<More link="/czerniak/rodzaje-czerniaka/czerniak-na-dloniach-i-podeszwach-stop" text="Czerniak na dłoniach i podeszwach stóp - akralny" cta="Sprawdź" />


<span id="id7" />

## Czy czerniak jest czarny? Uwaga na czerniaka bezbarwnikowego!

![Czerniak bezbarwnikowy](img/bezbarwnikowego.jpg "Czerniak bezbarwnikowy")

Najrzadszą postacią czerniaka jest postać bezbarwnikowa - czerniak amelanotyczny. Utrata zdolności do syntezy melaniny w tym przypadku nie jest jeszcze procesem do końca wyjaśnionym. Brak lub niewielka ilość barwnika jest wyrazem niskiego zróżnicowania komórek, a co za tym idzie ich większej złośliwości.

Więcej zdjęć czerniaka bezbarwnikowe możesz zobaczyć [tutaj](https://www.skincancer.net.au/amelanotic-melanoma-pictures "Zdjęcia czerniaka bezbarwnikowego")



